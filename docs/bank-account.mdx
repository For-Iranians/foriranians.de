# حساب بانکی



باز کردن حساب بانکی در آلمان می‌تواند چالش برانگیز باشد. بعضی از بانک‌ها نیازمند کارت Residence Permit برای ساخت حساب هستند، و بعضی‌ها به راحتی برای افرادی که پاسپورت ایرانی دارند حساب باز نمی‌کنند. در اینجا بانک‌هایی که می‌توانید روی آنها حساب باز کنید را به شما معرفی می‌کنیم.



### ![Deutsche Bank](/icon_deutsche_bank.png) بانک Deutsche Bank



([وبسایت](https://www.db.com/index?language_id=1))



این یکی از بانک‌های معتبر آلمانی با شعبه‌های فیزیکی در سرتاسر آلمان هست و به عنوان مثال، [در شهر برلین ۱۱۵ شعبه دارد](https://banknoted.com/germany/branches/deutsche-bank-berlin). بعضی از شرکت‌های بزرگ آلمانی با این بانک قرارداد دارند و به کارمند‌های خود هم پیشنهاد میکنند که در این بانک حساب باز کنند. اگر این موضوع برای شرکت شما هم صادق باشد، به احتمال زیاد با معرفی شرکت می‌توانید با یکی از کارمندهای بانک در ارتباط باشید و مستقیما از سمت ایشان کارهای افتتاح حساب بانکی را جلو ببرید. این امر به گونه‌ای صورت میگیرد که طی گفت‌وگویی با کارمند بانک یک قرار ملاقات با شما تنظیم می‌شود و با مدارک مورد نیاز حاظر می‌شوید و طی پروسه‌ای نیم ساعته، حسابِ بانکی شما افتتاح می‌شود.



**مدارک مورد نیاز برای افتتاح حساب**



۱. اصل پاسپورت



۲. قرارداد کاری بصورت چاپ شده



۳. مدرک تاییدیه Anmeldung



**بعد از افتتاح حساب**



بعد از افتتاح حساب، نهایتا تا سه هفته بعد نامه‌هایی از سمت بانک برای شما ارسال می‌شود که اطلاعات مورد نیاز برای استفاده از تلفن بانک و اینترنت بانک را در اختیار شما می‌گذارد. همچنین یک Debit Mastercard و یک Maestro Card برای شما ارسال می‌شود که از اولی برای همه خرید‌های آنلاین و آفلاین، و از دومی فقط برای خریدهای آفلاین می‌توانید استفاده کنید. همچنین کارت دوم EC Card می‌باشد که برای پرداخت هزینه‌ی Residence Permit باید از این نوع کارت استفاده کنید.



**نکات بیشتر**



۱. گرچه برای اغلب بانک‌ها دریافت پول نقد از ATM، فقط از ATMهای خود آن بانک رایگان است، مشتریان Deutsche Bank می‌توانند از ATM بانک‌های عضو [Cash Group](https://en.wikipedia.org/wiki/Cash_Group)، بدون هزینه پول نقد دریافت کنند.



۲. ماهانه باید هزینه‌ای را بصورت حق اشتراک به بانک پرداخت کنید([اطلاعات بیشتر](https://www.deutsche-bank.de/dam/deutschebank/de/shared/pdf/List-of-Prices-and-Services-Deutsche-Bank-AG.pdf)). توجه کنید ممکن است طبق قراردادی که شرکت شما با این بانک دارد، سال اول معاف از پرداخت هزینه‌ی اشتراک باشید، اما از سال دوم باید ماهانه این هزینه را پرداخت کنید. این هزینه بصورت خودکار از حساب شما کسر می‌شود و شما نیاز به انجام کار اضافی ندارید.



۳. کارمندهای بانک می‌توانند با شما چه بصورت حضوری، و چه بصورت تلفنی انگلیسی صحبت کنند. اما نامه‌نگاری‌ها همگی به زبان آلمانی می‌باشد. وبسایت و اپلیکیشن این بانک بصورت ناقصی از زبان انگلیسی پشتیبانی می‌کند. بدین صورت که تعداد صفحه‌های محدودی ترجمه شده‌اند و بقیه صفحه‌ها همچنان به زبان آلمانی می‌باشند.



### ![N26](/icon_n26_bank.ico) بانک N26



([وبسایت](https://n26.com))



این معروف‌ترین neobank آلمانی است و در بیشتر کشورهای اروپایی + آمریکا فعالیت می‌کند. neobankها شعبه فیزیکی ندارند و همه کارهای بانکی از طریق اپلیکیشن بانکی صورت می‌گیرد. از مزیت‌های این بانک می‌توان به داشتن plan رایگان اشاره کرد که در آن هیچ هزینه اشتراکی بصورت ماهانه از شما کسر نمی‌شود. روند افتتاح حساب در این بانک کاملا از طریق اپلیکیشن آن صورت می‌گیرد. بدین صورت که اطلاعات خود مانند آدرس محل سکونت، ایمیل، شماره تلفن و... را وارد برنامه می‌کنید و یک حساب کاربری می‌سازید، و در قدم آخر احراز هویت شما هست که از طریق اپلیکیشن و بصورت تماس تصویری صورت می‌گیرد و در آن، باید کارت Residence Permit خود را به پشتیبانی این بانک نشان دهید تا احراز هویت شما صورت بگیرد.

**مدارک مورد نیاز برای افتتاح حساب**

۱. کارت Residence Permit

۲. اصل پاسپورت

**بعد از افتتاح حساب**

بعد از افتتاح حساب و احراز هویت در این بانک، باید ۱۰ یورو به عنوان موجودی اولیه به حساب‌تان‌ در این بانک منتقل کنید، و بعد از آن بانک برای شما یک کارت Debit Mastercard به آدرسی که قبل‌تر به عنوان آدرس محل سکونت وارد کرده‌اید ارسال می‌کند‌ که از این کارت برای همه خرید‌های آنلاین و آفلاین می‌توانید استفاده کنید. مدت زمان ارسال کارت هم نهایتا تا دو هفته می‌تواند‌ طول بکشد. بعد از دریافت کارت، باید آن را از طریق اپلیکیشن بانک فعال کنید و رمز آن را تغییر دهید. شما همچنین می‌توانید‌ حساب خود را به یکی از planهای غیررایگان این بانک ارتقا دهید که از مزایای بیشتری بهره‌مند شوید. درصورت نیاز، می‌توانید‌ از این بانک درخواست کارت Maestro کنید، ولی باید توجه کنید Maestro Cardای که این بانک ارائه می‌دهد،‌ EC Card نیست.

**نکات بیشتر**

۱. در plan رایگان می‌توانید تا ۳بار در ماه بصورت رایگان از ATM پول نقد دریافت کنید و بعد از آن، هزینه کارمزد از حساب شما کسر می‌شود.

۲. در plan رایگان به پشتیبانی تلفنی دسترسی ندارید و فقط از طریق چت می‌توانید‌ با پشتیبانی در تماس باشید.

۳. اگر زبان انگلیسی را برای حساب خود انتخاب کرده باشید، نامه‌نگاری‌ها نیز به زبان انگلیسی صورت می‌گیرد‌ و بصورت کلی همه قسمت‌های ‌وبسایت و اپلیکیشن این بانک از زبان انگلیسی به خوبی پشتیبانی می‌کنند.

### ![Vivid Bank](/icon_vivid_bank.png) بانک Vivid

([وبسایت](https://vivid.money))

این یکی دیگر از neobankهای معروف در اروپا هست که برای افتتاح حساب نیازی به Residence Permit ندارد و صرفا با داشتن اصل پاسپورت خود می‌توانید‌ در آن حساب باز کنید. از ویژگی‌های این بانک می‌توان به قابلیت خرید سهام شرکت‌های معروف آمریکایی مثل Apple، Tesla و... اشاره کرد که با موجودی حساب بانکی خود و از طریق اپلیکیشن بانکی می‌توانید خرید و فروش کنید. همچنین می‌توانید‌ با موجودی حساب بانکی خود اقدام به خرید و فروش Cryptocurrencyها مثل Bitcoin، Ethereum و... کنید. مراحل احراز هویت این بانک نیز به روش تماس تصویری است و در آن، با یکی از افراد پشتیبانی این بانک تماس تصویری از طریق اپلیکیشن بانکی برقرار می‌کنید‌ و با نشان دادن پاسپورت خود، عملیات احراز هویت شما انجام می‌شود.

**مدارک مورد نیاز برای افتتاح حساب**

۱. اصل پاسپورت

**بعد از افتتاح حساب**

بعد از افتتاح حساب و احراز هویت، نهایتا تا دو هفته بعد کارت Debit Visacard شما ارسال می‌شود‌ که با آن می‌توانید‌ خریدهای آنلاین و آفلاین خود را انجام دهید. بعد از دریافت کارت، باید آن را از طریق اپلیکیشن بانک فعال کنید و رمز آن را تغییر دهید. همچنین باید توجه کنید که این بانک کارت Maestro ارائه نمی‌دهد.

**نکات بیشتر**

۱. در plan رایگان این بانک، می‌توانید‌ تا سقف ۲۰۰ یورو در ماه پول از ATM برداشت کنید که این مبلغ [معاف از کارمزد می‌باشد](https://help.vivid.money/en/articles/4223892-how-to-withdraw-cash-free-of-charge-in-euro).‌

۲. پشتیبانی این بانک در دو plan رایگان و غیررایگان فقط بصورت چت می‌باشد‌.